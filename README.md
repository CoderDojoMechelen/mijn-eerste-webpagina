# Mijn eerste web pagina

Welkom bij "mijn eerste webpagina" waar we gaan leren om een heel eenvoudige webpagina te bouwen met behulp van HTML.

## De opdracht

We gaan de zin "Hallo Wereld!" op een webpagina zetten.

## De aanpak

Om met HTML te beginnen moeten we eerst de basis van elke pagina schrijven. De basis wordt gevormd door de tags `<html></html>` waartussen zowel een hoofd `<head></head>` en een lichaam `<body></body>` gestoken worden.

```
<html>
    <head></head>
    <body></body>
</html>
```

Natuurlijk gaat dit niet voldoende zijn. Eerst even uitleggen wat we in **header** en **body** tags moeten steken.

**De header tags**

De header tags `<head></head>` vertellen waar de pagina over gaat. Hier wordt bijvoorbeeld de **titel** gezet om de pagina een titel te geven.

**De body tags**

De body tags `<body></body>` gaan de inhoud bevatten van de web pagina. Hier kunnen we alles vertellen wat we met de wereld willen delen.

Dus wanneer we dan "Hallo Wereld!" willen gaan weergeven zal onze webpagina er ongeveer als volgt uitzien:

```
<html>
    <head></head>
    <body>
        Hallo Wereld!
    </body>
</html>
```

Wil je het nu zelf proberen? Neem dan snel een kijkje en open [`hallo.html`](hallo.html) waar je nu zelf "Hallo Wereld!" kunt schrijven.
